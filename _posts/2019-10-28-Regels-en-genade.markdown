---
layout: post
title: "Regels en Genade"
date: 2019-10-28 23:45 +0200
categories: [De basis, VrijZijn]
meeting: Wie je bent in Christus conferentie
excerpt: Als God onze zonden toch vergeeft, waarom moeten we ons dan nog aan de wet houden? En stel dat we ons niet aan de wet hoeven te houden, waarom bestaat de wet dan?
---

Vaak merk ik dat er verwarring is over het belang van de wet.
Is de wet nou nog wel relevant?
Of geldt wat in de wet staat niet meer voor ons?
Als God onze zonden vergeeft, waarom moeten we ons dan nog aan de wet houden?
En stel dat we ons niet aan de wet hoeven te houden, waarom bestaat de wet dan?

Zelf heb ik hier ook een tijd mee geworsteld.
Vroeger dacht ik altijd dat ik Gods liefde moest verdienen.
Ik geloofde dat als ik alle regeltjes volgde, God blij met mij zou zijn.
Toen ik meer leerde over het geloof ben ik hier anders naar gaan kijken.
Gods liefde is niet iets wat we krijgen door goed te zijn, maar door Gods genade.
Paulus is hier heel duidelijk over: Als we het met God in orde proberen te maken door ons aan regels te houden, wijzen we Gods genade af 
{% include bible-verse.html content="Als u probeert het met God in orde te maken door de wet te houden, hebt u de band met Christus verbroken, u wijst daarmee Zijn genade van de hand" source="Galaten 5:4" translation="HTB" %}.

Maar als het tóch goed is tussen ons en God, ongeacht of we nou wel of niet Zijn wet opvolgen, waarom zouden we dan nog naar de wet luisteren?
Omdat ik geen antwoord had op deze vraag bleef ik maar gewoon de regels opvolgen.
En elke keer als het niet lukte was ik weer teleurgesteld in mezelf.

Totdat ik een geweldig voorbeeld hoorde (via Wilkin van de Kamp).
Door dit voorbeeld ben ik op een heel andere, nieuwe manier naar de wet gaan kijken.
En dit voorbeeld wil ik graag met je delen.

Het voorbeeld gaat over Willem Alexander en Maxima.
Toen de koning nog een prins was ontmoette hij Maxima, een meisje uit Argentinië.
Ze leerden elkaar telkens beter kennen, en uiteindelijk besloten ze te gaan trouwen.
Hierdoor veranderde Maxima van een Argentijnse burger naar een Nederlandse prinses.
Haar hele leven veranderde.

Zo is het ook met ons.
God heeft ons uitgekozen.
En door één te worden met Hem verandert ons leven.

Maxima had een hele hoop te leren over wat het betekent om koningin te zijn.
Ze ging in een andere cultuur leven, en moest daar ook mee om leren gaan.
Een nieuwe taal, nieuwe gewoontes.
Maxima veranderde omdat ze één was geworden met de prins.

En daar ligt het belangrijke van de vergelijking.
De prins trouwde niet met Maxima omdat ze geschikt was als koningin.
Nee, de prins trouwde met Maxima omdat hij van haar hield.
En doordat Maxima prinses werd begon ze telkens meer op een echte koningin te lijken.

God verwacht niet van ons dat we perfect zijn.
We zijn Gods kinderen, en doordat we deze geweldige titel hebben gekregen beginnen we telkens meer te lijken op een écht kind van God.
We zijn niet pas Gods kind als we daar goed genoeg voor zijn.
Nee. Dat we ons telkens meer gaan gedragen als Gods kind is een gevolg van de positie die we gekregen hebben in Hem.