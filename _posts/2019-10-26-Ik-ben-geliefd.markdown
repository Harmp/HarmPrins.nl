---
layout: post
title: "Ik ben geliefd"
date: 2019-10-26 21:30 +0200
categories: [Moeilijke tijden, VrijZijn]
week_nr: 3
excerpt: Soms is het moeilijk te geloven dat je er toe doet. Maar God houdt van jou!
---

> "Kijk eens hoe ontzettend veel de Vader van ons houdt: Hij noemt ons 'kinderen van God.'"  
> (1 Johannes 3:1a, BB)

Iedereen komt in zijn leven moeilijke tijden tegen.
Eenzaamheid. Depressie. Vermoeidheid. Angst. Een gebroken hart.
Er zijn zoveel dingen die je pijn kunnen doen.
Zoveel dingen die je laten twijfelen over jezelf of je onrustig maken.
Zoveel dingen die je kunnen teleurstellen.
Zoveel vragen waar je geen antwoord op hebt.
Waarom gaat het bij mij nooit goed?
Waarom heb ik zoveel pijn?
Waarom gaat het telkens slechter met me?
Waarom is het zo moeilijk om vol te houden?

God kent je vragen.
God kent je zorgen, je onrust, je twijfel, je onzekerheid.
God kent je pijn, en jouw pijn doet hem ook pijn.
God heeft nooit gewild dat je pijn moet hebben.
Maar Hij is er bij.
God zal je nooit los laten.
En soms lijkt Hij heel ver weg door alle pijn.
Maar dat is hij niet.
Hij is dichter bij dan ooit.
God draagt jou door de pijn heen.
Soms voelt dat niet zo, maar God zorgt dat jij het vol kan houden.
Het is een gevecht.
Maar in dit gevecht staat God aan jouw kant.
En als je dit gevecht gewonnen hebt ben je een overwinnaar!
Geef niet op.
Je kan dit!

God houdt van jou.
Hij houdt zoveel van jou dat het niet eens voor te stellen is hoe groot Zijn liefde is.
Hij is er voor je.
Hij is er altijd bij.
Hij is goed, Hij is rechtvaardig.
God zal je nooit kwaad doen, en je altijd beschermen.
Je bent geliefd.
Je bent Gods geliefde kind.
Probeer te geloven dat je goed genoeg bent, dat je het waard bent.
Probeer te geloven dat je geliefd bent.
Zeg het gewoon eens hardop: "Ik ben geliefd".
God houdt enorm veel van jou, want Hij heeft jou gemaakt.
God zal Zijn eigen kind nooit loslaten.
Ook jou niet.

> "Zelfs als ik door een diep, donker dal ga, ben ik nergens bang voor, want U bent bij mij."  
> (Psalm 23:4a, BB)