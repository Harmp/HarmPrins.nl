---
layout: post
title: "Jezelf liefhebben als je naaste"
date: 2019-10-10 17:00 +0200
categories: [Leven met God, VrijZijn]
week_nr: 1
excerpt: Je naaste liefhebben is een belangrijk gebod in de bijbel. Maar houd je ook van jezelf?
---

Je kent de bekende tekst uit Marcus vast wel: "heb je naaste lief als jezelf"
{% include bible-verse.html content="Het op een na belangrijkste is dit: &quot;Heb uw naaste lief als uzelf&quot;" source="Marc. 12:31a" translation="NBV" %}.
In de tekst wordt de nadruk gelegd op dat het belangrijk is om de mensen om je heen met liefde te behandelen.
In de bijbel is liefde enorm belangrijk.
De liefde van God voor jou, jouw liefde voor God en de liefde van jou voor je omgeving.
Zonder liefde heb je nergens wat aan
{% include bible-verse.html content="Stel dat ik de talen van de mensen en van de engelen kon spreken. Maar als ik dat zonder liefde deed, was het alleen maar lawaai. [...]" source="1 Kor. 13:1-3" translation="BB" %}.
God vraagt jou daarom deze liefde te uiten naar de mensen om je heen en te leven vanuit deze onvoorwaardelijke liefde.

Deze conclusie blijft het vaak bij.
Houd van je naasten.
Maar toen ik laatst stil stond bij deze tekst realiseerde ik me dat het meer is dan alleen je naasten liefhebben.
De tekst werkt in twee richtingen.
Heb niet alleen je naasten lief, maar hou net zo goed van jezelf.

Wat ik bij veel mensen zie (en absoluut ook bij mezelf) is dat het zo gewoon is geworden om er voor anderen te zijn dat er geen tijd meer is voor jezelf.
Er voor anderen zijn is heel belangrijk.
Maar tijd nemen voor jezelf om rust te nemen of om te groeien is net zo belangrijk.
Zonder er voor jezelf te zijn kan je er niet voor anderen zijn.

> Heb jezelf lief als je naasten.

Hou je wel van jezelf?
Wanneer je vaak over je eigen grenzen heen gaat kan dat een teken zijn dat je niet (genoeg) van jezelf houdt.
Wanneer jij je vaak alleen voelt kan dat ook een teken zijn dat je niet van jezelf houd.
Zonder liefde voor jezelf kan je moeilijk liefde van anderen aannemen.

God houdt van jou, onvoorwaardelijk en perfect.
Je hoeft er niks voor te doen.
En waarom houdt God van je?
Omdat Hij Jezus in jou ziet.
Om die reden mag jij ook van jezelf houden, net zoveel als God van jou houdt.
Net zoveel als God van Jezus houd.
Je bent goed genoeg. Je hoeft niet te voldoen aan wat er allemaal van je gevraagd wordt om geliefd te zijn.

Ik daag je uit om eens stil te staan bij deze liefde.
Bedenk dat God wat in jou ziet.
Bedenk dat jij waardevol bent en Gods liefde verdient.
En bedenk dat je goed genoeg bent zoals je bent.
Het kan zijn dat je dit niet gelooft over jezelf, of dat je het moeilijk vind dit over jezelf te zeggen.
Als dat zo is, probeer dit dan mee te nemen in je gebed.
Vertel God waar je mee zit.
Vertel Hem wat je tegen houdt om deze liefde aan te nemen.

Gods liefde is perfect.
En jij bent perfect door Gods liefde.
Hoe geweldig is dat?