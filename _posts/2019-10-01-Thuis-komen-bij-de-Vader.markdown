---
layout: post
title: "Thuis komen bij De Vader"
date: 2019-10-01 15:00 +0200
categories: [Leven met God, VrijZijn]
week_nr: 1
excerpt: Wat betekent het om bij God thuis te komen? En wanneer ben je bij Hem welkom?
---

Thuis komen.
Het voelt zo goed wanneer je na een drukke dag weer lekker op je eigen plekje bent.
Wanneer je even geen masker meer op hoeft te hebben.
Wanneer er even niemand is de je vragen stelt.
Wanneer je gewoon jezelf kan zijn en kan uitrusten van de dag.

> "Thuis is de plek waar men zich vaak veilig en op zijn gemak voelt"

Wat is jouw thuis?
Waar, of bij wie voel jij je echt veilig en op je gemak?
Beeld je eens een plek in waar je altijd welkom bent.
Waar je altijd geaccepteerd wordt zoals je bent.
Waar je zeker weet dat het gewaardeerd wordt dat je er bent.
Voor sommigen zal dit heel normaal klinken, terwijl voor anderen dit bij een gedachte blijft.
Maar wat ik je kan vertellen is dat het bij God precies zo is.
Bij God ben je altijd welkom.
God zal je altijd accepteren zoals je bent, en God waardeert het dat je bij Hem komt
{% include tooltip.html content="En hij ging naar zijn vader terug. Toen hij nog ver weg was, zag zijn vader hem aankomen. Hij had medelijden met hem. Hij liep hem snel tegemoet, omhelsde hem en kuste hem" source="Luc. 15:20" translation="BB" %}.

Thuis komen bij de vader is thuis komen op een plek vol liefde.
Thuis komen bij de vader is thuis komen op de plek waar je hoort.
Je zult altijd zien dat er mensen zijn die je dit niet gunnen, of mensen die je vertellen dat je niet goed genoeg bent.
Misschien heb je zelf ook wel het gevoel dat je niet goed genoeg bent.
Maar wat God je door Zijn woord duidelijk probeert te maken is dat je altijd welkom bent, onafhankelijk van wat je goed of fout hebt gedaan.

In Lukas 15 is Jezus in gesprek met de Farizeeërs.
Ze verwijten Jezus dat hij 'slechte' mensen ontvangt
{% include tooltip.html content="De Farizeeërs en de wetgeleerden mopperden daarover. Ze zeiden: &quot;Die Man ontvangt slechte mensen en eet met hen&quot;" source="Luc. 15:2" translation="BB" %}.
Jezus' reactie is niet om te stoppen met 'slechte' mensen ontvangen.
Nee, hij reageert met drie verhalen waar de farizeeërs over na kunnen denken.
Het verhaal over het weggelopen schaap, de zoekgeraakte munt en de verloren zoon.
En wat je in elk verhaal terug ziet is dat God alles geeft om te zorgen dat jij thuis komt bij Hem!
Want bij Hem thuis is de plek waar jij hoort.
Jezus is niet alleen gekomen voor de mensen die al bij Hem thuis zijn.
Jezus is noujuist gekomen voor de mensen die nog dichter naar Hem kunnen groeien
{% include tooltip.html content="Gezonde mensen hebben geen dokter nodig, maar zieke mensen wél. Ik ben niet gekomen om goede mensen te roepen, maar om slechte mensen te zeggen dat ze moeten gaan leven zoals God het wil" source="Mar. 2:17" translation="BB" %}.

Thuis komen bij de vader is niet iets wat je hoeft te verdienen.
De verloren zoon probeert het terug te verdienen door zichzelf als knecht aan te bieden.
Maar de Vader accepteert hem gelijk terug in de familie door hem de zegelring te geven.
Bij God ben je welkom, wat er ook gebeurt.
Bij God kan je altijd thuis komen, hoe ver je ook afgedwaald bent.
En bij God is het goed. Bij Hem kan je écht leven.
Wat weerhoud jou er nog van om thuis te komen bij de Vader?
