---
layout: post
title: "Prioriteiten test"
date: 2019-09-19 16:00 +0200
categories: [Leven met God]
description: Dichter bij De Vader. Veel christenen hebben het verlangen om dichter bij God te zijn, om hem beter te leren kennen, hem meer te ervaren. Maar hoe? Het klinkt zo mooi, om elke dag met God te leven. Om alles met Hem te delen, de moeilijkste dingen, maar ook de mooiste dingen. Alleen soms lijkt dit zo ver weg, zo moeilijk. Hoe kan je dicht bij God leven, en wat moet je daarvoor doen?
---

{{ page.description }}

### Overdenking

Het goede nieuws is dat God ditzelfde verlangen heeft 
{% include tooltip.html content="Want al voordat Hij de wereld maakte, heeft Hij ons uitgekozen. Hij wilde dat we bij Hem zouden horen en dat we in Hem volmaakt zouden zijn. Hij houdt heel erg veel van ons." source="Ef. 1:4" translation="BB" %}.
God wil graag bij je zijn.
Hij wil graag dat jij je leven met Hem deelt
{% include tooltip.html content="God is liefdevol en goed. Daarom moedig ik jullie aan, broeders en zusters, om jezelf aan God te geven. Geef jezelf als een levend en heilig offer waar God blij mee is. Het is goed om God op die manier te dienen." source="Rom. 12:1" translation="BB" %}.
God staat aan je deur en klopt
{% include tooltip.html content="Let op: Ik sta voor de deur en klop aan. Als iemand naar Mij luistert en de deur opendoet, zal Ik bij hem binnen komen. Dan zullen we samen eten: hij met Mij en Ik met hem." source="Openb. 3:20" translation="BB" %}.
En God is aan het wachten op jouw antwoord.
God forceert zichzelf niet op je.
Hij laat de keuze aan jou.
Jij hebt de keuze om hem binnen te laten, maar je hebt ook de keuze om Hem te laten wachten.

#### God forceert zichzelf niet

Wat op aarde heel normaal is, is dat er allemaal dingen zijn die aan je trekken.
Werk, school, social media, misschien zelfs familie en/of vrienden.
Maar dit doet God niet.
God neemt de ruimte in die jij Hem geeft, en hier zit een enorme uitdaging in.
Het is zo makkelijk om meegetrokken te worden door alle dingen om je heen.
Het is zo makkelijk om te luisteren naar de druk die op je ligt.
En vaak lijkt het ook de enige optie.
Wat er hierdoor kan gebeuren is dat de ruimte die God verdient ingenomen wordt door allerlei andere dingen.
(Denk eens na over wat voor dingen dit bij jou zijn).

Wat God van je vraagt is dat je Hem op de eerste plek zet
{% include tooltip.html content="Geef het Koninkrijk van God en het doen van Gods wil de eerste plaats in jullie leven. Dan zal Hij jullie al deze dingen geven." source="Matt. 6:33" translation="BB" %}.
Niet dat je luistert naar alle dingen die constant aan je trekken, maar dat je luistert naar Hem en Hem alleen.
God leid je naar de plekken waar Hij jou wil hebben
{% include tooltip.html content="Overleg al je plannen met Hem. Dan zal Hij je leven leiden." source="Spr 3:6" translation="BB" %}.
God zal je geven wat je nodig hebt om Zijn wil te volgen 
{% include tooltip.html content="Het is belangrijk dat we Hem steeds beter leren kennen. Want dan kan Hij ons door zijn goddelijke kracht ook steeds meer helpen. Hij zal ons dan alles kunnen geven wat we nodig hebben om te leven zoals Hij het wil en om Hem te dienen. Hij heeft ons geroepen om zijn hemelse macht en eer met ons te delen." source="2 Petr. 1:3" translation="BB" %}
{% include tooltip.html content="De mensen van de andere volken doen dat wél. Maar jullie hemelse Vader weet dat jullie deze dingen nodig hebben." source="Luc 12:30" translation="BB" %}.

#### God op nummer 1

Het is de beste beslissing die je in je leven kan maken.
Wanneer God op nummer 1 staat vallen lasten van je schouders af
{% include tooltip.html content="Kom naar Mij als je moe bent. Kom naar Mij als je gebogen gaat onder het gewicht van je problemen! Ik zal je rust geven. Doe wat Ik je zeg. Leer van Mij. Want Ik ben vriendelijk en geduldig en bescheiden. Daarom zul je bij Mij innerlijke rust vinden. Want wat Ik je te doen zal geven, is niet te moeilijk of te zwaar voor je." source="Matt. 11:28-30" translation="BB" %}.
Wanneer God op nummer 1 staat wordt leven pas écht leven
{% include tooltip.html content="In het Woord was het leven, en het leven was het licht voor de mensen." source="Joh. 1:4" translation="BB" %}.
En het belangrijkste: wanneer God op nummer 1 staat krijgt Hij de eer die Hij verdient
{% include tooltip.html content="Heer, alle macht en eer en kracht is voor U. Dat bent U waard. Want U heeft alles gemaakt. Alle dingen zijn er omdat U wilde dat ze er waren en omdat U ze heeft gemaakt." source="Openb 4:11" translation="BB" %}.
Maar God op nummer 1 zetten kan tegelijk ook een heel moeilijke beslissing zijn.
Het is een stap waarvoor je de dingen die té belangrijk voor je zijn moet loslaten.
Waarvoor je de dingen moet loslaten die op de plek staan die God verdient.
En het is een stap waarvoor je vertrouwen nodig hebt.
Vertrouwen op dat God je op zal vangen wanneer het nodig is
{% include tooltip.html content="Stel dat je valt, dan grijpt Hij je hand, want Hij zal je redden." source="Ps. 37:24" translation="BB" %}.
Vertrouwen op dat Hij je zal geven wat je nodig hebt.
En vertrouwen op dat Hij je zal leiden naar de plek waar Hij jou voor gemaakt heeft.
Spreek naar Hem uit wat het voor jou moeilijk maakt om de stap te nemen.
Geef Hem de ruimte om jou hiermee te helpen en je te laten groeien.
En als je klaar bent om de stap te nemen, spreek dat dan naar Hem uit!

### Gebed

Liefdevolle Vader in de hemel,

U bent goed, en U bent de enige die mijn aandacht verdient.
U bent de enige die het verdient om op mijn nummer 1 te staan.
Door U kan ik écht leven.
Door Uw liefde weet ik wat perfecte liefde is.
Door Uw Genade kan ik dichter bij U komen.
Dank U God!

Dank U God dat U een persoonlijke God bent.
Dat U dichtbij bent op de momenten dat het heel goed gaat, en dat U ook dichtbij bent op de momenten dat het moeilijk is.
Dank U God dat U mij vrijheid hebt gegeven.
Wil U mij helpen goed om te gaan met deze vrijheid?
Soms is het zo makkelijk om me te laten beïnvloeden door alles wat aan me trekt.
Wil U mij helpen om hier niet naar te luisteren, maar me te laten leiden door U?
U verdient het om op mijn eerste plek te staan.

#### *Bid door over dit onderwerp.*
*Vraag God om je te helpen te kiezen voor Hem als je hier nog over twijfelt.
God kent jouw twijfel, deel het met Hem en ga er samen voor!  
Spreek uit dat je Hem de ruimte wil geven, dat je je hart openstelt voor Hem.  
Als je de keuze voor Hem wil maken, spreek dat dan ook uit!
Ook als je al vaker de keuze hebt gemaakt.
Kiezen voor God is iets wat je elke dag weer opnieuw kan doen.  
Als je God vertrouwt en Hem je leven wil laten leiden, Spreek dat dan ook uit naar Hem!*

Lieve God, wil u mij zegenen op de weg die ik ga?
Zegen mij in de dingen die ik ga doen.
Ik wil het doen tot eer van U.
Wil U er bij zijn en mij leiden?
Dankuwel God!
U bent Goed!
Halleluja!

Amen!